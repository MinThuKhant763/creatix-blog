---
title:  conductor လို့ခေါ်တဲ့ လျှပ်ကူးပစ္စည်းတွေမှာ Current ဘယ်လို စီးဆင်းသွားမလဲ ?
description:  Conductor လို့​ပြောလိုက်ပြီဆိုရင် အရင်ဆုံးပြေးမြင်မိတာကတော့ Copper  ပဲဖြစ်ပါတယ် ။
date: "2023-03-04"
---
ဘာကြောင့်လဲဆိုရင် Electronic Circuit တော်တော်များများမှာ Copper ကို အသုံးပြုထားလို့ ဖြစ်ပါတယ်ဗျ ။ 
Copper ကို ဘာ​ကြောင့် တွင်တွင်ကျယ်ကျယ် အသုံးပြုရလဲဆိုရင် သူက cost အရရော conduction efficiency အရရော အဆင်ပြေလို့ပဲ ဖြစ်ပါတယ် 
(အခုကတော့ Copper စျေးတွေတက်နေတဲ့အတွက် သိပ်တော့ တွက်ချေမကိုက်ဘူးဗျ😁 ) ။  
 
ကျွန်တော်တို့ Copper wire မှာ Current စီးဆင်းတာကို မလေ့လာခင် Copper atom အကြောင်းကို အနည်းငယ် လေ့လာကြည့်ကြမယ်ဗျာ ။ 
Atom တွေကို proton,neutron နဲ့ electron တို့ဖြင့် ဖွဲ့စည်းထားတယ်ဆိုတာကို သိထားပြီးကြပြီ ဖြစ်ပါတယ် ။
Atom ရဲ့ nucleus ကို proton,neutron တွေနဲ့ပေါင်းစပ်ဖွဲ့စည်းထားပြီးတော့ nucleus ရဲ့ပတ်ပတ်လည်မှာတော့ electron တွေက ရွေ့လျားနေကြပါတယ် ။ 
Copper atom ကိုတော့ proton 29 လုံး ၊ electron 29 လုံး ၊ neutron 35 လုံးတို့နဲ့ တည်ဆောက်ထားပါတယ်ဗျ ။ 
Electronic structure ကို ရေးကြည့်မယ်ဆိုရင် 2.8.18.1 ပဲ ဖြစ်ပါတယ် ။ Outermost shell မှာ electron တစ်လုံးပဲ ရှိတာကို တွေ့ရပါမယ် ။ 
Octet rule နဲ့ကိုက်ညီဖို့ဆိုရင် အပြင်ဘက်ဆုံး electron က loss ဖြစ်ဖို့ chance ပိုများပါတယ် ။ အဲ့ဒီ electron ကိုတော့ free electron လို့ခေါ်ပါတယ်ဗျ ။ 
အဲ့ဒီ free electron တွေက copper atom တွေအတွင်းမှာ random direction အတိုင်းလှည့်လည်သွားလာနေကြတာပဲ ဖြစ်ပါတယ်ဗျ ။
 
ကဲ အခု Copper wire မှာ current ဘယ်လို စီးဆင်းသွားလဲဆိုတာကို ဆက်လက် လေ့လာကြည့်ရအောင်ဗျာ ။ 
Copper atom တွေ ကြားထဲကို external electron တစ်လုံးကို ထည့်ကြည့်မယ်ဆိုပါတော့ဗျာ ။ 
External electron က free electron တစ်လုံးပေါ်ကို electric force သက်ရောက်ပြီး အဲ့ဒီ free electron ရဲ့နေရာကို ယူလိုက်ပါတယ် ။ 
အဲ့ဒီအခါ free electron က လွင့်ထွက်လာပါတယ် ။ အဲ့ဒီ လွင့်ထွက်လာတဲ့ electron က adjacent atom ရဲ့ free electron နေရာကို ထပ်ယူပြန်ပါတယ် ။ 
အဲ့ဒီလိိုနဲ့ electron တွေက atom တွေ တစ်လုံးမှ တစ်လုံး direction တစ်ခုအရ ခုန်ကူးသွားပြီးတော့ current က ဖြစ်ပေါ်လာတာပဲ ဖြစ်ပါတယ် ။

External Electrons ကို battery (or) generator တစ်ခုခုကနေ supply ပေးလိုက်တဲ့အခါ ဖြစ်ပေါ်လာတဲ့ conventional current နဲ့ electron flow အကြောင်း ကို ဆက်လက်ဖော်ပြပေးသွားမှာ ဖြစ်ပါတယ်ဗျ ။

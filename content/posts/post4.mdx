---
title: Energy Conversion and Electrical Energy 
description: Energy ကို ကျွန်တော်တို့ ပတ်ဝန်းကျင်မှာ Mechanical Energy, Heat Energy, Electrical Energy, Light Energy, Chemical Energy အစရှိသဖြင့် ပုံစံအမျိုးမျိုးနဲ့ တွေ့ရှိရပါတယ်ဗျ ။ 
date: "2023-01-08"
---
ကျွန်တော်တို့က Energy ကို ပုံစံတစ်မျိုးတည်းပဲ အသုံးချသလို ပုံစံ တမျိုးကနေ တစ်မျိုးကို ကူးပြောင်းပြီးတော့လည်း အသုံးချကြပါတယ်ဗျ ။ 
ဥပမာပေးပြီးပြောရမယ်ဆိုရင်ဗျာ ကားတစ်စီးကိုမောင်းနှင်ပြီဆိုရင် petrol (ဓါတ်ဆီ)ကို လောင်ကျွမ်းပေါက်ကွဲလိုက်ပြီး ဓါတ်ဆီထဲမှာ သိုလှောင်ထားတဲ့ Chemical Energy ကို Heat Energy အဖြစ်ကူးပြောင်းလိုက်ပါတယ် ။ 
အဲ့ဒီလိုထွက်လာတဲ့ Heat Energy က Piston ကနေတဆင့် compressed လုပ်ထားတဲ့ လေရဲ့ volume ကို တိုးလာစေပြီး piston ပေါ်ကို force တစ်ခု သက်ရောက်ကာ piston ကို cylinder ထဲမှာ linear motion အတိုင်းရွေ့လျားစေတာပဲ ဖြစ်ပါတယ် ။ piston ရဲ့ linear motion ကို 
connecting rod, crankshaftတွေနဲ့ rotational motion အဖြစ်ကူးပြောင်းလိုက်ပြီး အဲ့ဒီမှတဆင့် Mechanical Energy ကို ရရှိလာတာပဲ ဖြစ်ပါတယ်။
အဓိက ပြောချင်တဲ့ အကြောင်းအရာကတော့ Electrical Energy အကြောင်းပဲဖြစ်ပါတယ် ။ 

Electrical Energy အကြောင်းကို မ​ပြောခင်မှာ object တစ်ခုကို တစ်နေရာကနေ တစ်နေရာကို ရွှေ့ကြည့်ကြမယ်ဗျာ ။ 
Object တစ်ခု ရွေ့သွားဖို့အတွက်ဆိုရင် လုံလောက်တဲ့ force တစ်ခုကို သက်ရောက်လိုက်ရမှာဖြစ်ပြီး object က အကွာအဝေးတစ်ခုကို ရောက်သွားမှာပဲ ဖြစ်ပါတယ် ။ 
အဲ့ဒီ object ကိုရွေ့သွားစေဖို့အတွက် Energy လိုအပ်ပါတယ် ။ အဲ့ဒီ လိုအပ်တဲ့ Energy ကတော့ object အပေါ် သက်ရောက်လိုက်တဲ့ Force နဲ့ object ရွေ့လျားသွားတဲ့ အကွာအဝေး တို့မြှောက်လဒ်ပဲဖြစ်ပါတယ်ဗျ ( E= Fs ) ။ Energy ရဲ့ unit ကတော့ Joule ပဲ ဖြစ်ပါတယ် ။ 
Current စီးဆင်းနေတဲ့ wire တစ်ခုမှာလည်း Electron တွေက Atom တစ်လုံးကနေ တစ်လုံးကို ရွေ့လျားဖို့အတွက် Energy လိုအပ်ပါတယ် ။ 
အဲ့ဒီ Energy ကို Electrical Energy လို့ခေါ်ပါတယ် ။ charge particle ဖြစ်တဲ့electron တွေရွေ့လျားခြင်းက ရရှိလာတဲ့ Electrical Energy ကို မီးသီးကို အသုံးပြုခြင်းဖြင့် Light Energy, Motor ကို အသုံးပြုခြင်းဖြင့် Mechanical Energy, Heating Coil တွေကို အသုံးပြုခြင်းဖြင့် Heat Energy အစရှိသဖြင့် Energy ပုံစံ တစ်မျိုးကနေ တစ်မျိုးကို ပြောင်းလဲပြီး အသုံးချကြပါတယ်ဗျ ။ 
Energy တွေကို ပုံစံတစ်မျိုးကနေ တစ်မျိုးကို ​ကူးပြောင်းပြီး အသုံးပြုတဲ့အခါ 100% Efficiency ရဖို့ မဖြစ်နိုင်ပါဘူး ။ ဓါတ်ဆီထဲမှာ Chemical Energy 10 J (joule) ရှိနေလို့ engine ထဲမှာ လောင်ကျွမ်းပေါက်ကွဲလိုက်တဲ့အခါမှာ Mechanical Energy 10 J (joule) ထွက်မလာပါဘူးဗျ ။ မီးသီးတစ်လုံးမှာဆိုရင် Electrical Energy 5 J (joule) ပေးလိုက်လို့ 5 J (joule) လုံး Light Energy မရပါဘူးဗျ ။ 
ဘာ​ကြောင့်လဲဆိုတော့ Energy ကို convert လုပ်တဲ့ device တွေမှာ မလိုလားအပ်တဲ့ Energy waste ဖြစ်မှုတွေ အနည်းနဲ့အများရှိနေလို့ပဲ ဖြစ်ပါတယ် ။ ကားတစ်စီးရဲ့ Engine မှာဆိုရင် မလိုလားအပ်တဲ့ Heat Energy တွေ ၊ Friction force တွေကြောင့် Energy ကို waste ဖြစ်စေပါတယ် ။ 
Electrical Energy မှာ ဆိုရင်လည်း Wire တွေရဲ့ resistance တွေ ၊ Electrical device တွေရဲ့ Heat Energy ထုတ်လွှင့်မှုတွေကြောင့် 100% Energy conversion efficiency ရဖို့က မဖြစ်နိုင်ပါဘူးဗျ ။ 
Energy Conversion Efficiency ကိုတော့ [E (out)/E (in) ] × 100% ဆိုတဲ့ ပုံသေနည်းကို အသုံးပြုပြီး ထွက်ထုတ်နိုင်ပါတယ်ဗျ ။
